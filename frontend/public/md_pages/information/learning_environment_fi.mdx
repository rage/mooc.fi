# Oppimisympäristö

MOOC-keskuksen verkko-oppimisympäristön käyttäminen on helppoa. Oppimisympäristö kehittyy vauhdilla ja uusia ominaisuuksia kehitetään koko ajan sekä MOOC-keskuksen verkko-oppimisympäristön näkökulmasta, että yksittäisten opettajien tai kurssien tarpeisiin.  Ympäristö sopii erityisesti avoimille itseopiskeltaville verkkokursseille.

Verkko-oppimisympäristössä käytössäsi ovat seuraavat ominaisuudet:

## Editointityökalut

Kurssimateriaalin lisääminen ja muokkaaminen perustuu lohkoihin, joita voit siirrellä sivulla. Kurssimateriaalin rakentaminen oppimisympäristöön on suoraviivaista, visuaalista, eikä vaadi ohjelmointiosaamista.

Oppimisympäristössä on käytössä esimerkiksi seuraavanlaisia lohkoja:
* Tekstilohkot: Otsikot, leipäteksti, listat, lainaukset, koodi, taulukot
* Medialohkot: Kuvat, ääni- ja muut tiedostot
* Taittolohkot: Sarakkeet, erottimet, välit, nostolaatikot
* Upotukset: X (entinen Twitter), YouTube, Spotify, Vimeo, Mentimeter, ThingLink, sekä geneerinen upotuslohko.
* Kurssin rakenteeseen ja edistymisseurantaan liittyvät lohkot: Edistyminen kappaleessa / kurssilla, tehtävälistaus, oppimistavoitteet, kurssinmateriaalin laatijat

## Tehtävätyypit

Verkko-oppimisympäristö sisältää useita tehtävätyyppejä, joita voi upottaa kurssimateriaalin joukkoon. Verkkokursseille voidaan luoda esimerkiksi seuraavanlaisia tehtäviä:
* Monivalinta: Monivalintatehtävässä opiskelija valitsee yhden tai useamman ennalta määritellyistä vastausvaihtoehdoista.
* Essee: Opiskelijan tehtävä on kirjoittaa määrätyn mittainen teksti vastaukseksi. Esseiden arvioinnissa voidaan hyödyntää vertaisarviointia tai opettaja arvioi vastaukset.
* Lyhytvastaus: Opiskelija vastaa lyhyesti, usein yhdellä sanalla. Opiskelijan antamaa vastausta verrattaan mallivastaukseen.
* Aikajana: Opiskelija yhdistää oikean tapahtuman oikeaan vuoteen aikajanalla.

## Automaattinen tehtävien tarkistus

Verkko-oppimisympäristössä on mahdollista asettaa kurssin läpipääsyyn vaadittava pistemäärä ja yritettyjen tehtävien määrä. Kun opiskelija ylittää läpäisyrajat, kurssi merkitään hänelle automaattisesti läpäistyksi.

## Sertifikaatit

Oppimisympäristöön voi lisätä sertifikaatin, jonka opiskelijat saavat läpäistyään kurssin. Kuvankäsittelyohjelmassa luomasi sertifikaattipohja tuodaan oppimisympäristöön ja sen päälle täydennetään automaattisesti opiskelijan nimi, päivämäärä, sekä varmennuslinkki, jonka opiskelija voi jakaa eteenpäin.

## Lähdeviittausten hallinta

Oppimisympäristö sisältää lähdeviittausten hallintatyökalun, jonka avulla viittaukset voidaan upottaa osaksi kurssimateriaalia niin, etteivät ne häiritse tekstin luettavuutta.

## Sanasto

Oppimisympäristössä voi luoda listan lyhenteistä ja muista termeistä, joita materiaalissa esiintyy. Sanastoon määritellyt termit korostetaan materiaalissa automaattisesti ja kun opiskelija siirtää kursorin korostetun sanan päälle, hänelle näytetään termin määritelmä.

## Tilastot

Kurssin hallintanäkymästä voi tarkastella useita kurssiin liittyviä tilastoja. Esimerkiksi:
* Kuinka moni opiskelija on yrittänyt mitäkin tehtävää.
* Visualisointi siitä, kuinka monta aktiivista käyttäjää kurssia on ollut suorittamassa minäkin päivinä.
* Visualisointi siitä, minä viikonpäivänä ja mihin kellonaikoihin opiskelijat palauttavat tehtäviä.
* Kurssimateriaalin vierailijamäärät.
* Lista suosituimmista sivuista.
* Taustatietoa laitteista: millä laitetyypille (tietokone / mobiili), käyttöjärjestelmällä ja selaimella kurssimateriaalia käytetään.

## Palaute ja muutosehdotukset

Opiskelijat voivat jättää palautetta tai muutosehdotuksia kurssin tiettyyn kohtaan. Opiskelija voi korostaa materiaalista yksittäisen sanan tai useita kappaleita ja jättää sitten sanallista palautetta tai vaikka ehdottaa korjausehdotusta lyöntivirheelle tai epäselvälle muotoilulle. Opettaja voi verrata ehdotettua muutosta rinnakkain alkuperäisen tekstin kanssa ja hyväksyä muutoksen yhdellä klikkauksella.

## Kieliversiot

Kurssimateriaalista voi luoda rinnakkaisia kieliversioita.

## Kurssi-instanssit

Kurssimateriaaliin voi luoda erillisiä pistelistoja esimerkiksi eri oppilaitosten opiskelijoille. Opiskelijat valitsevat suorittamansa version kurssin alussa.

## SISU-integraatio

MOOC-keskuksen verkko-oppimisympäristössä opiskellut kurssisuoritukset voidaan kirjata Helsingin yliopiston opintopisteiksi SISU-järjestelmään.
