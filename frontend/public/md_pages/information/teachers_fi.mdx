# Opettajalle

## Luo oma kurssisi helposti ja nopeasti

MOOC-keskuksen verkko-oppimisympäristö sopii alustaksi kaikille avoimille verkkokursseille. Erityisesti laajoja oppijajoukkoja kiinnostavat kurssit hyötyvät oppimisympäristön automaatio-ominaisuuksista: monet asiat vastausten arvioinnista aina suoritusten ja opintopisteiden siirtämiseen Helsingin yliopiston opintorekisteriin voidaan hoitaa pitkälti automaattisesti. Oppimisympäristö on rakennettu myös niin, että kursseilla tehtävä tutkimus onnistuu helposti.

Tarjoamme monipuolista verkko-oppimisympäristöä myös muiden oppilaitosten koulutustarpeisiin. Keskustelemme mielellämme tästä tarkemmin kanssanne.

Mikäli olet kiinnostunut hyödyntämään Helsingin yliopiston kurssisisältöjä, esimerkiksi teettämään ohjelmointiharjoituksia omassa opetuksessasi toisella asteella, voit tutustua tähän mahdollisuuteen tarkemmin täällä: [https://www.mooc.fi/teacher-guide/](/teacher-guide)

Ota yhteyttä Helsingin yliopiston kurssien ja muiden oppilaitosten yhteistyön osalta [Mika Tompuriin](https://www.helsinki.fi/fi/tutustu-meihin/ihmiset/henkilohaku/mika-tompuri-9411181), mikäli haluat kuulla lisää oppimisympäristöstä tai ottaa verkko-oppimisympäristön käyttöön kurssillasi.
