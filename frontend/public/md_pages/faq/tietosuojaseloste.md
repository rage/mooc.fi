# Tietosuojailmoitus

Tämä MOOC.fi palvelun tietosuojailmoitus kuvaa henkilötietojen käsittelyn yleiset periaatteet ja käyttäjien oikeudet kursseilla, joilla käytetään tmc.mooc.fi-käyttäjätunnuksia. Yksittäisillä kursseilla, jotka voivat sijaita omissa web-osoitteissaan voi olla yksityiskohtaisempia, tätä ilmoitusta täydentäviä tai tämän ilmoituksen korvaavia tietosuojaselosteita.

MOOC.fi-portaali voi sisältää linkkejä myös muilla alustoilla oleviin kursseihin. Nämä henkilötietojen käsittelyn periaatteet eivät koske tällaisia ulkoisia järjestelmiä, joissa ei käytetä tmc.mooc.fi-käyttäjätunnuksia.

### 1. Rekisterinpitäjät

Helsingin yliopisto, Helsingin yliopiston MOOC-keskus

### 2. Yhteysosoite rekisteriä koskevissa asioissa

mooc@cs.helsinki.fi

### 3. Helsingin yliopiston tietosuojavastaavan yhteystiedot

tietosuoja@helsinki.fi

### 4. Henkilötietojen käsittelyn tarkoitus sekä käsittelyn oikeusperuste

Palvelun sisältämät avoimet verkkokurssit tarvitsevat henkilötietojasi muun muassa seuraaviin tarkoituksiin
- käyttöoikeuksien hallintaan
- opetuksen järjestämiseen ja opintoja koskevien päätösten tekemiseksi
- opintoneuvonnan antamiseksi
- kurssi-ilmoittautumisiin
- opintosuoritusten palauttamiseen, arviointiin ja rekisteröimiseen
- MOOC-kursseista annettavien erillisten sertifikaattien laatimiseen
- opetuksen kehittämiseen
- opintoihin liittyvään markkinointiviestintään
- yhteydenpitoon opiskelijoihin elinikäisen oppimisen ja työllistymistä tukevien palveluiden tarjoamiseksi
- tieteelliseen tutkimukseen tai tilastointiin

#### Oikeus käsitellä henkilötietoja rekisterinpitäjänä perustuu
- yleistä etua koskevaan tehtävään tai julkisen vallan käyttämiseen (artikla 6.1 e)
- lakisääteisen velvoitteen noudattamiseen (yleinen tietosuoja-asetus artikla 6.1 c)
- sekä tietyissä tapauksissa sopimukseen tai suostumukseen (artikla 6.1 a ja b)

### 5. Rekisterin tietosisältö
- **Yksilöimistiedot**: opiskelijoiden rekisteröitymisen yhteydessä syöttämät perustiedot (mm. nimi, sähköpostiosoite ja opiskelijanumero)
- **Opiskelua koskevat tiedot**: kurssien käytössä syntyvät tiedot; esimerkiksi kurssiympäristön käytöstä syntyvät lokitiedot,  tehtäväpalautukset, tehtäväpalautusten arvioinnit ja muihin kurssiaktiviteetteihin käyttäjän itsensä syöttämät tiedot.

Lisäksi käytämme Google analytics-palvelua analysoidessamme käyttäjien toimintaa sivustollamme.

### 6. Säännönmukaiset tietolähteet

Tiedot saadaan käyttäjältä itseltään tai opintojakson opettajilta.

### 7. Tietojen säännönmukaiset luovutukset ja vastaanottajaryhmät

Henkilötietoja käsittelevät ensisijaisesti kurssien opetushenkilökunta ja MOOC-keskuksen henkilökunta (esim. teknisten ongelmien ratkaiseminen ja kurssien/kurssijärjestelmien kehittämiseen tähtäävä tutkimus).

Helsingin yliopisto voi käyttää myös ulkopuolisia henkilötietojen käsittelijöitä kuten järjestelmäpalveluita tarjoavia yrityksiä, jotka käsittelevät henkilötietoja Helsingin yliopiston lukuun toimeksiantosopimuksen perusteella.

Helsingin yliopisto luovuttaa tarpeellisia opiskelijoiden henkilötietoja seuraaville vastaanottajille, korkeakoulujen valtakunnallisen tietovarannon kautta tai suoraan
- opintosuoritusten rekisteröinnin yhteydessä Helsingin yliopiston muihin tietojärjestelmiin
- opetus- ja kulttuuriministeriölle

Lisäksi Helsingin yliopisto voi luovuttaa opiskelijoiden henkilötietoja
- tieteellistä tutkimusta varten
- julkisuuslain tai muun lainsäädännön velvoitteiden täyttämiseksi
- muille suomalaisille korkeakouluille suoritustietojen siirtämiseksi mm. opetusyhteistyössä
- opiskelijan suostumuksella ulkomaalaisille korkeakouluille myös EU- ja ETA-alueen ulkopuolelle vaihto-opiskelun ja kaksois- tai yhteistutkintokoulutuksen toteuttamiseksi tai suoritustietojen siirtämiseksi
- opiskelijan suostumuksella yhteystietoja yliopiston ulkopuolelle rajattuihin opiskelua tukeviin tarkoituksiin ja muihin erityisiin tarkoituksiin

### 8. Tietojen siirto EU:n tai ETA:n ulkopuolelle

Yliopiston tietosuojapolitiikkana on noudattaa erityistä huolellisuutta, jos henkilötietoa siirretään EU:n ja Euroopan talousalueen (ETA) ulkopuolelle maihin, jotka eivät tarjoa EU:n tietosuoja-asetuksen mukaista tietosuojaa.

Henkilötiedon siirtäminen EU:n ja ETA-alueen ulkopuolelle toteutetaan tietosuoja-asetuksen vaatimusten mukaisesti.
Kurssien palvelimet voivat sijaita kansainvälisten yritysten (tällä hetkellä Google) EU- ja ETA-alueella sijaitsevilla palvelimilla. Tällöin MOOC-keskus laatii palveluntarjoajien kanssa erilliset sopimukset henkilötietojen käsittelystä.

### 9. Rekisterin suojauksen periaatteet

MOOC.fi järjestelmää suojataan käyttäjätunnus/salasana-yhdistelmällä ja Helsingin yliopiston yleisesti käytössä olevien tietoturvaperiaatteiden mukaisesti.

Tietoverkossa siirrettäessä henkilötiedot on suojattu. Käyttäjärekisteriä pääsevät käsittelemään ainoastaan tehtävään nimetyt henkilöt. Henkilötietoja käsittelevillä on salassapitovelvollisuus.

### 10. Henkilötietojen säilyttämisaika tai säilyttämisajan määrittämiskriteerit

Rekisterin ylläpitäjä voi poistaa yksilöivät tiedot tarvittaessa, tai käyttäjä voi pyytää häntä koskevien henkilötietojen poistamista rekisteristä, mutta tietoja ei poisteta automaattisesti.

Opiskelutietoja säilytetään Helsingin yliopiston asiakirjahallinnon suunnitelmien mukaisesti. Pääsääntöisesti henkilötietoja säilytetään opintojakson toteutuksen vaatiman ajan, mutta palvelussa on myös pitkäkestoisia kurssialueita, joilla tiedot säilyvät pidempään.

### 11. Tieto automaattisen päätöksenteon tai profiloinnin olemassaolosta sekä tieto käsittelyn logiikasta ja merkityksestä rekisteröidylle

Harjoitustehtävien automaattinen arviointi (automaattinen päätöksenteko) on tarjottavan palvelun (kurssit, jotka perustuvat automaattiseen palautteeseen) kannalta välttämätön ominaisuus. Esimerkiksi ohjelmointitehtävän oikeellisuutta arvioidaan automaattisesti sen perusteella läpäiseekö opiskelijan tuottama ohjelma opettajan määrittelemät automaattisesti suoritettavat testit. Mikäli automaattinen arviointi on virheellistä, voit pyytää asian oikaisemista ensisijaisesti ottamalla yhteyttä kurssin opettajaan tai mooc@cs.helsinki.fi -osoitteeseen.

Käyttäjiä ei profiloida henkilökohtaisten ominaisuuksien perusteella.

### 12. Rekisteröidyn oikeudet

Rekisteröidyllä on, ellei tietosuojalainsäädännöstä muuta johdu:

**Tietojen tarkastusoikeus (oikeus saada pääsy henkilötietoihin) ja oikeus tietojen oikaisemiseen**

_Yksilöivät tiedot_ voi tarkistaa ja niitä voi muokata kirjautumalla palveluun http://tmc.mooc.fi/ ja klikkaamalla käyttäjätunnustasi sivun oikeassa yläreunassa ja menemällä välilehdelle _tilin asetukset_. _Opiskelua koskevat tiedot_ voi tarkistaa jokaisen kurssin osalta erikseen kirjautumalla kyseisen kurssin kotisivulle. Mikäli opiskelua koskevat tiedot ovat virheellisiä voit pyytää niiden oikaisemista lähettämällä sähköpostia osoitteeseen mooc@cs.helsinki.fi

**Oikeus tietojen poistamiseen**

Käyttäjätunnuksen poistaminen tapahtuu kirjautumalla palveluun http://tmc.mooc.fi/, klikkaamalla käyttäjätunnustasi sivun oikeassa yläreunassa ja menemällä välilehdelle tilin asetukset. Paina tämän jälkeen sivun alareunassa olevaa _poista käyttäjätunnus_ -nappulaa. Saat sähköpostiisi viestin josta sinun tulee vielä vahvistaa tilisi poisto. Tällöin kaikki tunnistetiedot poistetaan. Opiskelua koskevat tiedot voidaan säilyttää anonymisoidussa muodossa vaikka _Yksilöivät tiedot_ poistetaankin.

**Oikeus käsittelyn rajoittamiseen**

Rekisteröidyllä on tietyissä tilanteissa oikeus pyytää henkilötietojensa käsittelyn rajoittamista siksi aikaa, kunnes hänen tietonsa on asianmukaisesti tarkistettu ja korjattu tai täydennetty.

**Vastustamisoikeus**

Henkilöllä on tietyissä tilanteissa oikeus henkilökohtaiseen, erityiseen tilanteeseensa perustuen milloin tahansa vastustaa henkilötietojensa käsittelyä.

**Oikeus siirtää tiedot järjestelmästä toiseen**

Rekisteröidyllä on tietyissä tilanteissa oikeus saada häntä koskevat henkilötiedot, jotka hän on toimittanut rekisterinpitäjälle, jäsennellyssä, yleisesti käytetyssä ja koneellisesti luettavassa muodossa, ja oikeus siirtää tiedot toiselle rekisterinpitäjälle.

**Oikeus tehdä valitus valvontaviranomaiselle**

Rekisteröidyllä on oikeus tehdä valitus erityisesti vakinaisen asuin- tai työpaikkansa sijainnin mukaiselle valvontaviranomaiselle, jos hän katsoo, että henkilötietojen käsittelyssä rikotaan EU:n yleistä tietosuoja-asetusta (EU) 2016/679. Rekisteröidyllä on lisäksi oikeus käyttää hallinnollisia muutoksenhakukeinoja sekä muita oikeussuojakeinoja.

Rekisteröidyn oikeuksien käyttämistä koskevissa pyynnöissä noudatetaan rekisterinpitäjän tietopyyntöprosessia.

### 13. Viestintään annettu suostumus

Käyttäjältä voidaan pyytää erillinen, vapaaehtoinen suostumus siihen, että hänelle lähetetään sähköpostitse viestintää, joka liittyy MOOC.fi-portaalin kurssitarjontaan, oppimisympäristön kehittämiseen tai elinikäistä oppimista tukeviin palveluihin.

Tällainen viestintä ei liity suoraan opetukseen tai yksittäisten kurssien suorittamiseen, vaan voi sisältää esimerkiksi:
- tiedotteita uusista kursseista, ominaisuuksista tai palveluista,
- kutsuja käyttäjäkyselyihin ja kehitystyöhön osallistumiseen,
- uutiskirjeitä, joiden tavoitteena on jakaa ajankohtaista tietoa ja kehittää palvelua käyttäjälähtöisesti.

Suostumus pyydetään rekisteröitymisen yhteydessä tai myöhemmin käyttäjäprofiilin asetuksissa. Suostumuksen voi peruuttaa milloin tahansa, eikä peruminen vaikuta oikeuteen käyttää muita MOOC-palveluita.

Viestinnän toteutuksessa voidaan käyttää Helsingin yliopiston sisäisiä järjestelmiä tai ulkopuolisia palveluntarjoajia (esimerkiksi Hubspot, Lyyti, Mailchimp tai Salesforce). Tällöin henkilötietojen käsittely perustuu voimassa oleviin tietosuojasäännöksiin ja Euroopan komission hyväksymiin mallisopimuslausekkeisiin.

Lisätietoja Helsingin yliopiston tietosuojakäytännöistä:
[https://www.helsinki.fi/fi/tutustu-meihin/tietojen-kasittely-yliopistolla/tietosuoja](https://www.helsinki.fi/fi/tutustu-meihin/tietojen-kasittely-yliopistolla/tietosuoja)
